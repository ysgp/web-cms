Categories: belgeler/pm-kararlari ,belgeler, pm-kararlari
Thumbnail: https://lh3.googleusercontent.com/-H9dvm_1A_As/UlSCP0It4MI/AAAAAAAAAeg/6RH9YWl2I2c/w315-h387-no/logo.jpg

#  3. PM Toplantısı Kararları

Yeşiller ve Sol Gelecek Partisi 3. Olağan Parti Meclisi Toplantısı, 28 Nisan 2013 tarihinde İstanbul’da gerçekleştirildi. Parti Meclisi toplantısına 67 kişi katıldı. PM toplantısı Divanı’nda İnci İşbulur, İbrahim Akın ve Mustafa Tuncaelli bulundu.

**GÜNDEM:**

1. Açılış ve divan oluşumu
2. Bilgilendirme
3. Siyasal durum değerlendirmesi
4. Örgütlenme

PM toplantısı, Eş Sözcüler Sevil Turan ve Arif Ali Cangı’nın açılış konuşmaları ile başladı. Gündemler okundu. Gündeme siyasal gündemin öne çekilmesi, bilgilendirme içindeki çalışma gruplarının sonraya alınması önerileri geldi, kabul edildi.

Bilgilendirmede logomuzun tasarımını yapan Cihangir Yalçınkaya, logonun tasarımı ve teknik özellikleri hakkında bilgi verdi. Anayasa Komisyonu’nun İstanbul’da düzenlediği ve son derece önemli sunumların yapıldığı ‘Yeni Anayasada Son Dönemeç’ paneli hakkında Çiğdem Özbaş; Danışma Kurulu hakkında ise Fehim Caculi bilgilendirme yaptı.

Siyasal gündemde PM üyeleri "Barış, Anayasa ve Türkiye’deki son gelişmeleri" değerlendirdiler. Yapılan görüşmelerde pek çok öneri geldi. Gelen öneriler bir tavsiye olarak değerlendirilmek üzere MYK’ya yetki verildi.

Buna göre;

1. Ekoloji hareketleri ile ekoloji mücadelelerini siyasallaştırma konusunda Tüzüğe uygun olarak Diyalog Meclisi’nin oluşması için gerekli hazırlıkların yapılması,
2. ‘Yeni Anayasada Son Dönemeç’ panelinin çıktılarının yerele dağıtılması, barış ve anayasa konusundaki son gelişmelere dair değerlendirmenin medya ve kamuoyuyla paylaşılması ve illerde bu içerikte toplantıların devam etmesi,
3. Anayasa konusunda, vatandaşlık tanımı, yerinden yönetim, bölgesel yönetim vb. konuları ele alan yeni anayasaya yönelik önerilerimizi içeren bir metni, daha önce EDP ve Yeşiller Partisi anayasa taslaklarından da beslenerek hazırlanması;
4. Varlık barışı konusunda ücretli çalışanların lehine bir önerinin hazırlanması,
5. Programatik Belge’nin geliştirilmesi için gerekli çalışmaların başlatılması,
6. Doğa Hakları Çalışma Grubu’nun yapacağı Doğa Hakları Çalıştayı’nın desteklenmesi,
7. Bir sonraki PM toplantısının Parti Müzakere Kurulu ile birlikte 2 gün yapılması,
8. 18 ilde daha örgütlenme hedefinin gerçekleşmesi için örgütlenme çalışmalarına destek verilmesi, seçime girebilme yeterliliğine sahip olabilmek için örgütlenme çalışmalarının tamamlanması doğrultusunda tüm örgütün göreve davet edilmesi,
9. Tüketim ve üretimi birleştirecek bir kooperatif modelinin geliştirilmesi için gerekli hazırlıkların yapılması,
10. 2014 yerel seçimlerine yönelik strateji geliştirmek üzere çalışmalar yapılması,
11. Bir sonraki PM toplantısına MYK’nın ayrıntılı örgütlenme raporu sunması,
12. PM toplantılarının organizasyonu için MYK içinde görevlendirilme yapılması,
13. Barış İçin Kadın Girişimi’nin yerellerde oluşturulması ve faaliyetlerinin desteklenmesi,
14. Basınla ilişkilerin merkezi ve yerelde geliştirilmesi için çalışmaların yapılması,
15. PM üyelerine yönelik, PM toplantılarına katılım hususunda ‘Sorumluluğa Davet Mektubu’nun hazırlanması,
