Categories: belgeler/pm-kararlari ,belgeler, pm-kararlari
Thumbnail: https://lh3.googleusercontent.com/-H9dvm_1A_As/UlSCP0It4MI/AAAAAAAAAeg/6RH9YWl2I2c/w315-h387-no/logo.jpg

# 1. Olağanüstü PM Toplantısı Kararları

Yeşiller ve Sol Gelecek Partisi 1. Olağanüstü Parti Meclisi Toplantısı, 12-13 Ocak 2013 tarihleri arasında Ankara’da gerçekleşti. 

İki gün süren Parti Meclisi toplantısına ilk gün 89, ikinci gün ise 70 kişi katıldı. Divana İkbal Polat, İnci İşbulur, İbrahim Akın ve Efe Gökdoğan seçildi.

**GÜNDEM:**

1.       Bilgilendirme
  <ul>
	  <li>Örgütlenme Çalışmaları</li>
    <li>Diğer çalışmalar</li>
  </ul>
2.       Siyasal Gündem
  <ul>
    <li>Son gelişmeler hakkında sunuş</li>
    <li>MYK önerilesi sunuşu</li>
  </ul>
3.       Çalışma grupları üzerine görüşme
4.       Logo çalışması
5.       Danışma Kurulu oluşturulması
6.       4 A kampanyası
7.       Mali kampanya

Gündeme, Danışma Kurulunun oluşturulması ile 2012 Mali yılı Kesin hesabının ve 2013 bütçesinin görüşülmesi konulu iki madde önerildi ve öneri kabul edildi.

PM toplantısı, eş sözcüler Sevil Turan ve Arif Ali Cangı’nın açılış konuşmaları ile başladı. 
Eş sözcü Sevil Turan parti kuruluşundan bu yana yapılan MYK toplantılarını, alınan kararları ve yapılan işleri anlatarak, bilgilendirme konuşması yaptı. Eş sözcü Arif Ali Cangı ise parti kuruluştan bugüne kadar yapılan basın açıklamaları konusunda kısa bilgilendirme yaptı. 

Örgütlenme Çalışmaları gündeminde Örgütlenme Çalışma Grubu adına MYK üyesi Abdullah Çiftçi bilgi verdi. Örgütlenme Çalışma Grubunun 21 üyeden oluştuğunu,  yaklaşık 33 ilde örgütlenme çalışmasının sürdüğünü, 12 ilin yürütmelerin belirlendiği ancak 9 ilde atamaların yapılabildiğini, Şubat sonuna kadar örgütlenme çalışması yapılan illerde kuruluş çalışmalarının tamamlanmasını hedeflediklerini belirtti. 

Örgütlenme Çalışma Grubu’nun iki aşamalı bir çalışma yaptığını ilk aşamada, 30 ilin hedeflenen sürede kurulabileceğini, 36 ilde de temsili ilişkilerin faaliyetler değerlendirilerek yaratılabileceğini bildirdi.  Bu nedenle İlleri 7 bölgeye ayırarak çalışma yapılacağını, 4 kişilik bir koordinasyon kurulu ile MYK’nın işbirliği içinde örgütlenme çalışmalarını yürüttüğünü/ yürütüleceğini ve bu konuda bir genelge hazırlanıp bütün üyelere duyurulması gerektiğinin bilgisini aktardı. Örgütlenme ile ilgili olarak Parti içi iletişimin nasıl sağlanacağı konusunda da bilgilendirme de bulundu. Örgütlenme Komisyonu Koordinasyon Kurulunda ise İbrahim Akın, Abdullah çiftçi, Ercüment Gürçay, Eylem Tuncelli yer aldı.
 
Söz alan PM üyeleri illerde ve ilçelerde yapılan örgütlenme çalışmalarıyla ilgili olarak görüş ve önerilerini sundular ve bölgelerindeki örgütlenmeden doğan olumlu ve olumsuz sorunlarını dile getirdiler. Ayrıca yapılan örgütlenme çalışmalarını anlatan ve aktaran bir basılı bülten ve e-bülten yapılması gerektiği belirtildi. Parti tüzük ve programına ilişkin yayınların bir an önce hazırlanıp il ve ilçelere dağıtılması gerektiği ifade edildi. İnternet kullanımının yanı sıra özellikle örgütlenme çalışmalarında yüz yüze görüşmelerin yapılmasının da önemine dikkat çekildi. Örgütlenme Çalışma Grubunun hedeflerinden birisinin de ortak dili oluşturma çalışması olması ve en kısa zamanda yapılması, ayrıca çalışma gruplanın da bir an önce oluşması ve çalışması gerektiği belirtildi. 

Özellikle parti politikası ve ekoloji üzerine yapılacak çalışmalara çok ihtiyaç olduğu ifade edildi. Gençlik festivali yapılması, parti içi dayanışma çalışmaları gibi faaliyetlerin örgütlenme çalışmasına destek olacağı söylendi.

“Siyasal Gündem: a. Son gelişmeler hakkında sunuş, b. MYK Önerilerinin Sunulması (BDP ziyareti, diğer partilerle görüşmeler, HDK çalışmalarına katkı, Kürt sorunu konulu forum düzenlenmesi)” konulu ikinci gündemde MYK adına Saruhan Oluç bir sunum yaptı.

Sunumda, Kürt sorunun yeni bir döneme girdiğini, bu dönemin geçmişe göre özellikleri olduğunu, birinci özelliğin görüşmelerde muhatabın Abdullah Öcalan olması, ikinci özelliğin de görüşmelerin aleni yapılması olduğu, ancak bu özelliklerin olumlu ve zorunlu yanlarının da var olduğunu açıklayarak 2013 yılının seçim yılı olduğuna dikkat çekti.  

Seçim dönemlerinde AKP’nin politik gerilimi azaltması, seçimden sonra eski hale getirmeyi taktik haline getirdiği, Kürt ve Türk toplumlarında bu gerilimler toplumu karşı karşıya getirmekte ve toplumda yorgunluk yarattığı ve kamuoyunun bu sorunun olumlu çözülmesini istediği belirtildi. Ayrıca barış sürecinin sancılı olacağı Paris’teki olayla bir kere daha görüldüğü, bu nedenle bu süreçte sosyal ve siyasal sorunlarla karşı karşıya kalacağımız ifade edildi.

Parti olarak bu süreçle neler yapmalıyız ve ne türlü katkılar koymalıyız konusunda ise şöyle öneriler geldi:

*	Çalışma gruplarını bir an önce oluşturup, hayata geçirmeliyiz, 
*	Meclisteki partilerle barış sürecine katkı vermeleri yönünde görüşmeliyiz,
*	Görüşmelerde barışa yapacağımız katkı ve yasal alanda yapılacaklar ele alınarak 4. yargı paketi ve Yeni Anayasanın yapılması konularında görüşlerimizi bildirmeliyiz.
*	Partimiz kurulmadan önce birleşenlerin yaptığı Anayasa taslak çalışmalarını kullanmalıyız. 
*	Anayasa çalışma grubu oluşturmalıyız. 
*	Başkanlık sistemi ve barış konusunda tartışma toplantıları ve konferanslar düzenlemeliyiz. 
*	Avrupa’daki Parlamenterlerin bu konularda ki görüş ve deneyimlerinden yararlanmalıyız. 
*	İl ve ilçeler kendi çalışma gruplarını kurup çalışmalarının sonuçlarını üst kurula aktarmalarını istemeliyiz,
*	Genel Af diyen bir kampanya ve Kürt meselesinin barışçı çözümü için kampanyalar yapmalı ve bu konularda oluşturulacak çalışma grupları tarafından bu kampanyalar düzenlenmelidir. 
*	Tarihle Yüzleşme çalışma grubu 12 Eylülü de içine almalı, kimlik tanıma siyaseti konusunda çerçeveyi genişletmeliyiz, 

Bilgilendirmeden sonra gündem maddesiyle ilgili olarak PM üyeleri görüşlerini açıkladı. MYK kararlarında geçen, “TBMM içindeki siyasi partilerin tümünü sürece katkı vermeleri için yazılı ve yüz yüze görüşmeler ve bunun yanında yapılacak yeni yasal düzenlemelerle ilgili çalışmaların yapılması, meclisteki partilere ve HDK, BDP ve bu alanda çaba gösteren diğer barış güçlerinin çabalarına katkı verilmesi ve görüşlerimizin bildirilmesi konusu kabul edilerek ve MYK’ya yetki verildi. Yapılan görüşmeler sonucunda ekteki sonuç bildirgesi onaylandı. (ek:1)

Mali Kampanya gündeminde öne alınması katılan üyelerce önerildi ve kabul edildi. Bu konu ile ilgili olarak MYK adına Ahmet Asena sunum yaptı. 

Partinin mali sorunlarının çözülmesi ve mali işlerin örgütlenmesi için öneriler yaptı. Mali kampanya ile ilgili olarak mali kampanyayı yürütecek bir çalışma grubunun kurulan iller dikkate alınarak oluşturulması gerektiği belirtildi. MYK’dan bu konuyla ilgilenecek isimler önerildi. Mali harcamaların nasıl yapılacağını gösteren sayman el kitabı olacak bir kitapçık hazırlanmasının yararlı ve faydalı olacağını, ayrıca her ay il ve ilçeler üyelerine mali durum bildiren açıklamalar yapması gerektiği ve 3 ayda bir Genel Merkeze ara bilanço vermelerinin yararlı olacağı, düzenli gelirlerin akışının sağlanması ve kampanyaların ve çalışma gruplarının bütçesini oluşturarak planlanması gerektiği konusunda bilgilendirme yaptı. 

Ve Mali Komisyon olarak gelir getirici bir faaliyet olarak ilçelerimizde Barış ve kardeşlik Ormanı Kampanyası çalışması yürütülmesi önerildi. Toplantıda tartışılan öneri ve görüşlerin dikkate alınarak,  MYK’nın çalışmalara devam etmesine karar verildi

Partinin logosunun belirlenmesi hakkındaki gündemde ise MYK tarafından hazırlatılan tasarımlar sunuldu. Tasarımlar üzerine yapılan görüşmelerin sonunda üç başlıkta oylama yapılmasına karar verildi. Birincisi mevcut olanlardan birini seçmek, ikincisi mevcut olanların üzerinde tadilat yapılarak seçim yapmak,  üçüncüsü ise mevcutları da değerlendirerek  yeni bir tasarım sürecinin örgütlenmesini sağlamak. Yapılan uzun tartışmalar sonucunda oylamaya geçildi. Oylama sonucunda ikinci şık 26 oy, üçün şık ise 31 oy aldı. 

Oylama sonuncunda iki şıkkı bir araya getirecek şekilde logonun tasarımı için yeni bir şartnamenin yazılmasına ve bu çalışmanın da en kısa zamanda (en fazla bir ay içinde) tamamlanmasına karar verildi. Bu çalışmayı yapmak üzere komisyon oluşturuldu. Komisyonda Orhan Esen, Ümit Şahin, Ahmet Asana, Ferdan Ergut, Huner Buğdaycıoğlu, Tanay Sıtkı Uyar, Elçin Öz, Sami Evren ve Ali Şenalp görev aldı. 

Ayrıca hazırlanan tasarımların Internet üzerinden  üyelerin oylamasına sunularak belirlenmesi için Komisyona, çalışmalarını MYK ile koordineli yapmak üzere görev verildi. Şartname ektedir. (ek:2)

Danışma Kurulunun oluşturulması ve toplanması için tüzükteki çerçeveye bağlı olarak MYK’nın çalışma yapmasına ve bir sonraki PM toplantısında değerlendirilmesine karar verildi.

Dört Adalet Kampanyası gündeminde ise Eş sözcü Sevil Turan, MYK’nın hazırladığı sunumu yaptı. İktisadi, Tanınma, Katılım ve İklim ve Çevre olmak üzere 4 temalı Adalet kampanyasının amaç, hedef, uygulama araçları, kaynaklar, sloganlar gibi konularda öneriler almak üzere görüşmeye açıldı. Yapılan öneriler komisyon tarafından değerlendirilerek MYK inisiyatifi ile kampanyanın örgütlenmesine karar verildi.

Çalışma Grupları gündeminde ise Efe Gökdoğan bilgi verdi. Yapılan tartışmalar üzerine çalışma gruplarının işleyişi ve yönetmelik konusunun bir sonraki PM toplantısında ele alınmasına bu süreç için de MYK’nın çalışmaları tüzüğümüzdeki işleyiş hükümlerine göre yürütmesine karar verildi. Ayrıca Engelliler ve Dezavantajlılar, Uluslararası İlişkiler, Kültür Sanat, Anayasa, Mülteciler Çalışma Gruplarının kurulmasına karar verildi.

* İkbal Polat
* İbrahim Akın
* İnci İşbulur
* Efe Gökdoğan


Ek: 1



### Yeşiller ve Sol Gelecek Partisi 1. Olağanüstü Parti Meclisi Toplantısı Sonuç Bildirgesi

İçine girdigimiz 2013 ülkemizde önemli değişikliklerin olacağına dair emareleri taşıyor. Yerel seçimler, Anayasa değişikliği tartışmaları, Suriye olayları ve Cumhurbaşkanlığı seçimleri gibi zaten önemi bilinen gündem maddelerine adil ve demokratik bir çözüm sürecinin başlaması ihtimalinin eklenmesi siyasetin önemli gelişmelere sahne olacağının işaretleri. Bütün bunlar arasında en yakıcı ve en acil çözüme kavuşturulması gereken konu ise barışa giden yolculuğun kesintisiz ve acil olarak gerçekleştirilmesi.

Kürt sorununun barışçı ve demokratik çözümü için diyalogun gerekli olduğunun, müzakereler dışında bir yolla kalıcı ve anlamlı bir sonuç alınamayacağının anlaşılması olumludur. Yeşiller ve Sol Gelecek Partisi olarak Abdullah Öcalan ile yapılan müzakerelerin açık hale getirilmesi ile yumuşama ve müzakere sürecinin olumlu bir yönde gelişmesini ve sonuçlanmasını çok önemli buluyoruz. Bu evrede atılması gereken adımlar bellidir.

Birincisi, güven arttırıcı adımlar geliştirilmelidir. Yasal ve anayasal alanda, yargı ve idari konularda yapılacak yeni ve demokratik düzenlemeler ve bu konularda sürdürülecek çalışmalar AKP Hükümeti’nin yaklaşımını ve siyasi tercihlerini ortaya koyacaktır. 

İkincisi, Meclis’te siyasal ve yerel yönetimler alanında konunun muhatabı olan BDP-Blok vekilleri ile diyalogun geliştirilmesi, yıkılmış köprülerin yeniden kurulması önemlidir. 

Üçüncüsü ise doğrudan toplumu ve halkları ilgilendiren sivil toplum kuruluşlarının, meslek örgütlerinin, sendikaların, aydın, yazar, akademisyen çevrelerin ve siyasal partilerin toplumda barış ortamını geliştirecek çalışmalarını kolaylaştırmaktır. 

Kürt sorununun daha fazla can kaybına yol açmadan çözüm yoluna girmesi, şiddetsiz ve silahsız çözüm adımlarının gelişmesi, barışçı bir demokratik çözüm ortamının sağlanması geleceği eşit koşullarda ve birlikte kurabilmenin imkanını yaratacaktır. 

Anayasal garanti altına alınmış eşitlik; yasal alanda eşitlik koşullarını geliştirecek düzenlemeler; eşitlik üzerine inşa edilecek bir barış ve kardeşlik, toplumların birbirlerini daha iyi tanımalarını, köprülerin daha sağlam ve kalıcı kurulmasını sağlayabilir. 

Meclis’teki muhalefet partilerine sesleniyoruz. Kısa vadeli ve küçük politik hesaplarla milliyetçilik yarışına girmenin ve müzakereci çözüm sürecini geliştirmek isteyenleri hedef tahtasına koymanın vebali çok ağır olur. Toplumu yanıltan ve gerçeklerle ilgisi olmayan yorumlardan kaçınılmalı, bilgi kirliliği ile süreç zedelenmemelidir.

Bu sürece içerden ve dışardan engel olmak isteyecek güç odaklarının olduğu tüm kamuoyu tarafından bilinmektedir. Şiddetle kınadığımız Paris katliamı bu odakların faaliyete geçtiği izlenimini vermektedir. Toplum olarak bu tür eylemlerin barışı engellemesine izin vermememiz gerekmektedir.

Yeşiller ve Sol Gelecek Partisi barışa ulaşma sürecinde herkesin aktif ve yapıcı bir rol alması gerektiğine inanmaktadır. Adil bir barışın sağlanması AKP'nin inisiyatifine bırakılamayacak kadar önemlidir. Hepimizi ilgilendirmektedir. 

Yeşiller ve Sol Gelecek Partisi olarak barış ve demokratik çözüm sürecinde üzerimize düşen bütün adımları atmak; eşitlik, gönüllü birlik ve şiddetsiz çözüm adımlarını geliştirmek için bütün imkanlarımızı sunmaya kararlıyız Sorunun çözümüne katkı sunacak konumda olan herkes de müzakere sürecine samimiyetle yaklaşmalı, demokratik siyasal zeminlerde etkili ve işlevli kılınmalıdır. Parti olarak TBMM içindeki ve dışındaki tüm politik çevreler ve siyasi partilere bu sürece katkı vermeleri çağrısı yapıyoruz. HDK, BDP, barış girişimleri gibi politik oluşumlar ve barış yanlısı örgütlenmelerle yan yana çalışarak bu sürece katkı verme konusunda kararlıyız.

AKP böylesi süreçleri doğanın ve insanın sömürüsünü arttıran adımlarını gizlemek için kullanmayı alışkanlık haline getirmiş bir partidir. Bu nedenle AKP'nin atacağı adımları yakından takip edecek ve toplumdaki barış umudunu kendi planlarını gerçekleştirmek için kullanmaya, unutturmaya kalkmasını engellemek için çaba harcayacağız.

Bu bağlamda siyasetin başka önemli gündemleri olduğunu vurgulamalıyız.. İnsan ve doğayı etkileyecek bir dizi konu tüm yakıcılığıyla karşımızda durmaktadır. Bunların başında enerji ihtiyacının kömüre dayalı olarak çözülmesi gibi kısa bir süre sonra doğa ve insan sağlığı üzerinde geri dönülmez zararlar yaratabilecek  politikalar gelmektedir. Bu yönelimi engellemek üzere kararlı bir çaba göstereceğiz. Bu politikanın topluma ne gibi zararlar verdiğinin en bilinen örneklerinden olan maden kazalarından birisi daha Zonguldak’ta yeni yaşanmıştır. Bu kazanın sorumlularının bulunmasını Hükümet’ten talep ediyoruz.

AKP Hükümeti’nin insanı ve doğayı ilgilendiren konulardaki duyarsızlığının tek örneği bu değildir. İzmir Gaziemir'de bulunan radyoaktif atıklar konusunda hükûmetin yetkili kurumların hiç bir önlem almaması halk sağlığı ve çevre konusunda toplumun ne kadar büyük bir risk altında olduğunu bir kez daha göstermiştir. Bu durum Hükümetin metropol ülkeler tarafından uygulanmakta olan tehlikeli atıkları ve bunları üreten teknolojileri kendi topraklarından çıkarıp başka ülkelere gönderme politikasına teslim olduğunun da ortaya koymaktadır. Gaziemir’deki atıklar ve bu yanlış politika konusunda partimiz aktif bir şekilde takipçi olacaktır. 

Hasankeyf antik kentini ve Dicle nehri havzasını yok edecek olan Ilısu barajında Danıştay tarafından verilen yeni yürütmeyi durdurma kararı da son derece önemlidir. Ne var ki Hükümet’in siciline bakarak bu kararın yok sayılacağı, Hükûmetin her zaman yaptığı gibi yasa ve yönetmelik değişiklikleriyle bu tür engelleri aşmaya çalışacağı endişesini taşımaktayız. Bu konuda da TBMM nezdinde girimlerde bulunacağız.

Çoruh vadisini yok eden Deriner barajı ve diğer HES’lerin büyük törenlerle açılması, Çaldağı’ndaki nikel madeni nedeniyle binlerce ağacın kesilmesi gibi girişimler ekonomik büyüme için doğayı saldırgan bir şekilde tahrip etmeye devam ettiğini gösteriyor. Gerze’de termik santral alanında nöbet tutan halkın yaptığı gibi ciddi direnişler devam ediyor. Gerze halkını ve yasamı ve doğayı savunan bütün hareketleri selamlıyoruz.

Bütün bunlar ülkemizin her alanda adil, insana ve doğaya saygılı politikalara kavuşmasına duyulan ihtiyacı açıkça göstermektedir. İktisadi adalet, tanınma adaleti, katılım adaleti, çevre ve iklim adaleti sağlanmadan sorunlarımızın çözülmesi mümkün değildir. Partimiz toplumsal ilgiyi bu ihtiyaca yöneltmek, Anayasa değişikliği sırasında bunları sağlayabilecek düzenlemeler yapabilmek için 4Adalet kampanyasını başlatmayı kararlaştırmıştır. 

Adalet arayışının öne çıktığı noktalardan birisi de 12 Eylül yargılamasıdır. Bu yargılamaların başlatılması için ısrarlı bir çalışma sürdürmüş olan insanlar olarak tüm üyelerimizle birlikte süreci yakından takip etmeye devam edeceğiz.

Hem endişeliyiz hem umutluyuz. Biliyoruz ki, aklımızın iyimserliği, vicdanımızın sesi, yüreğimizin gücü, eşitlik ve demokrasi, adalet ve barış sağlanması için bir katkı sağlayacaktır.

Ek.2

* Yeşiller ve Sol Gelecek Partisi
* LOGO için Şartname
* Arkaplan Bilgi
* Yeşiller ve Sol Gelecek Partisi (YSGP)  (http://yesillervesolgelecek.org) nihai seçici'nin parti üyeleri olacağı bir logo yarışması açmıştır. YSGP, 25 Kasım 2012 tarihinde Ankara'da, kendini fesheden Yeşiller Partisi (YP), ve kendini fesheden Eşitlik ve Demokrasi Partisi (EDP) nin inisiyatifi ile, bu iki gruba bağımsız siyasetçi, aktivist, akademisyen ve kanaat önderlerinin katılımı ile kurulmuştur. YSGP, özgürlükçü sol ve yeşil bir çizgide siyaset yapar, ulusal bağlamın ötesinde küresel  meseleleri ve bu bağlamda Avrupalı ve  uluslararası yeşil ve sol hareketlerle dayanışma ve diyaloğu vurgular.

**Logo, temel özellikler**

1. Tek başına yeterli bir logo
Logo, Yeşiller ve Sol Gelecek Partisi adının sözel göstergeleri (adın bütünü / kısaltması / olası diğer sözel ifade biçimleri) ile birlikte veya tek başına kullanılabilir olmalıdır. 
Sözel unsurlar olmaksızın tek başına kullanımı halinde Parti'yi karıştırılması ihtimali olmayan net bir şekilde çağrıştırmalı ve temsil etmelidir.

2. Sözel olarak ifade edilebilir bir logo 
Logo, oy pusulalarında kullanılabilirlik özelliği taşımalı, Sözel'e geri tercümesi mümkün olmalıdır. ("mührü xyz'ye bas !")

3. Renkten bağımsız algılanabilir bir logo
Yetersiz üretim koşullarından ötürü siyah beyaz basılması halinde de ayırdedilebilir / algılanabilir olmalıdır. 

**Logo'nun özgün karakteri**

ANA GÖSTERGE 

4. Parti Kurucu meclisinin belirgin çoğunluk ile kabul etmiş olduğu ve partinin yeni / özgün yönelimini tanımlayan GELECEK kavramı, ve bunu üreten SOL ve YEŞİL geleneklere birlikte atıfta bulunmalı, bu sinerjinin alamet-i farikası olmalıdır. Tasarımcı bu fikrin görsel'e tercümesi konusunda (1,2,3, koşullarını karşılayan) her türlü grafik öğeyi kullanmakta serbesttir.

İFADE ÖĞESİ OLARAK RENK KULLANIMI

5. Renk önerisi tasarımın asli bir unsurudur; tüm renkler serbesttir. Partinin siyasal gelenekleri (münfesih iki parti veya bunların ilişkili olduğu siyasal akımlar) ile uyumlu / sorun yaratmayan renklerin içinden biri ya da bunlardan bir kombinasyon önerilebilir. Kombinasyon halinde iki, en fazla üç renk kullanılmalıdır. 



TEKNİK KONULAR

6. Logo'nun hangi yöntemle elde edileceği (sipariş / davetli yarışma / açık yarışma), başvuruların formatı, sürecin niteliğine ilişkin konuları PM tarafından görevlendirilen bir komisyon saptayacaktır.

