Categories: belgeler/pm-kararlari ,belgeler, pm-kararlari
Thumbnail: https://lh3.googleusercontent.com/-H9dvm_1A_As/UlSCP0It4MI/AAAAAAAAAeg/6RH9YWl2I2c/w315-h387-no/logo.jpg

# 1. PM Toplantısı Kararları

Yeşiller ve Sol Gelecek Parti Meclisi 15.12.2012 tarihinde Taxim Hill Otel’de toplandı. Açılış ve yoklama sonrası gündeme geçildi, toplantıda 163 PM üyesinden 142’sinin hazır olduğu saptandı, divan oluşturuldu. Divana Ümit Şahin, Çiğdem Özbaş, Müge Karalom, Vezan Karabulut seçildi. 

Avrupa Yeşil Partisi Komitesi Genel Sekreteri Jacqualine Cremers, Yunanistan Yeşil Partisi ve eski Avrupa Parlamentosu Milletvekili Michalis Tremopoulos ve Hollanda Yeşil-Sol Partisi üyesi Anne de Boer birer konuşma yaparak heyeti selamladı. Daha sonra eş sözcüler Arif Ali Cangı ve Sevil Turan açılış konuşmalarını yaptılar. 

Divan gündem önerilerini sundu, ek gündem önerileri alındı. 

**Politik kampanya ve örgütlenme kampanyası üzerine öneriler:**
<ol>
  <li> İktisadi adalet</li>
  <li> Tanınma adaleti</li>
  <li> Katılım adaleti</li>
  <li> Çevre ve iklim adaleti</li>
</ol>

üzerine “Toplumsal adalet hedefi, temelde dört alanda yeni talepler olarak okunmalıdır: Birincisi, kapitalist sömürüyle, yoksullukla, gelir eşitsizliğiyle, işsizlikle ve bölgesel eşitsizlikle mücadeleyi hedefleyen iktisadi adalet; ikincisi, herhangi bir etnik, dinsel ve cinsel farklı kimliğin dışlanmamasını garanti altına alan tanınma adaleti; üçüncüsü, siyasal alanın çoğulculuğunun önündeki yasal, fiili ve kültürel engellerle mücadele ederek, siyasal katılım eşitsizliğini ortadan kaldırmayı hedefleyen katılım adaleti ve dördüncüsü ise kapitalist kalkınma ve büyüme anlayışının yarattığı doğa ve canlı yaşamının tahribatı, küresel iklim değişikliği ve ekosistemdeki yıkımlara karşı çevre ve iklim adaletidir.
Bu dört alandaki taleplerin karşılanmasında, ayrımcılığın tüm biçimlerini dışlayan, geçmiş adaletsizliklere karşı onarıcı bir hayat görüşü temel alınmalıdır. Çözüm önerileri, konuyla ilgili öznelerin, doğrudan ve eşitler üzerinden katılımıyla oluşturulmalı ve uygulanmalıdır.”

•	Bu dört alan üzerine somut hedeflerin belirlenmesi yönünde bir tartışma yapıldı. Gelen önerileri aşağıda 4 başlık altına yerleştirilmiş biçimde tablo içinde görebilirsiniz. 

**Kampanya çalışma grubunun kurulması ve kampanya stratejisinin ayrıntılarının belirlenmesi için MYK görevlendirildi.**


İKTİSADİ ADALET              | TANINMA ADALETİ                | KATILIM ADALETİ               |ÇEVRE VE İKLİM ADALETİ
:----------------------------|:-------------------------------|:------------------------------|:----------------------------|
1) Kişi başına milli gelir açısından bölgesel farkları görmemiz gerekiyor. Doğu ve Güney Doğu’da yaşayanları doğrudan tanımak ve dayanışmak gerekiyor. Doğu ve Batı arasındaki gelir dağılımı adaletsizliğini aşacak çalışmalar yürütmeliyiz. |1) entelektüel dilin yalınlaşması ve halkın farklı katmanlarına ulaşılabilir olması gerekiyor.| 1) 4 gündemi kapsayan anayasa kampanyası yapılmalı. |1) Doğa tahribatını belirleyici faaliyet yürütmeli, konut ve yaşam çevresi mimarlarımız tarafından takip edilmeli. Genel bir politika belirlemek yetmez, çözüm üretmek gerekiyor. Neoliberal politikalar ve kirli teknolojilerin etkisi üzerine çözüm odaklı çalışma yürütülmeli.
2) Emeğe yönelik saldırılar yaşanıyor. Emeğin kazanımlarına yönelik yasal değişiklikler gerçekleşiyor. Hükümet sosyal tarafları dinlemiyor. Taşeronlaştırma yasallaşıyor. Bu alanda toplumsal muhalefetin örgütlenmesi ve parti içi bir çalışma grubu gerekiyor.| 2) Hayvan hakları için mücadele gerekli, çalışma grubu da oluşturulmalı. | 2) Parti Meclisi HDK çalışmalarına katılım sürecini değerlendirmeli. | 2) Gıda güvenliği üzerine yoğunlaşmamız gerekiyor.
3) Sağlık alanında çok ciddi saldırılar yaşanıyor. Sağlık çalışanları ücretleri ile ilgili sorunlar yaşıyor. Sağlık alanında yaşanan dönüşüme yönelik politika geliştirmeliyiz. | 3) Her 3 alanı da kapsayan bir vatandaşlık geliri kampanyası yürütmeli ve tüm ayrımcılığa uğrayanlar için talep edilmeliyiz. |3) Savaşa karşı barış ağacı kampanyası önerildi. Patriotların kurulumu ve savaşın ekolojik sonucları degerlendirilmeli. 


**Mali Kampanya üzerine öneriler:**

* Yılbaşından faydalanarak kartpostal hazırlama; İnsan hakları vs. konularda geri dönüşüme uygun kâğıtlara basılabilir; 2. el pazarları kurulabilir; kültür evleri, yeşil evler ya da başka mekânlarda arkadaşlarımız balkon tarımı gibi konularda eğitici çalışma yürütebilir.
* 	Mali kampanyaların somut olması gerekir. Mekânların Yeşiller ve Sol Gelecek Partisi’ne uygun olması gerekir. Her mekân için ayrı kampanya yürütülmelidir.
*	Hedeflenen ve gerçekleşen arasındaki mesafeyi ortadan kaldırmak gerekir. Mali işlerden sorumlu arkadaşlarımızın düzenli defter kaydı tutması gerekir.
*	Üretim ve emek merkezli bir yeni oluşumuz. Mekânlarımızı da kendi olanaklarımızla yapmayı hedeflemeliyiz. Tematik toplantılarda parti dışı katılımcılardan da destek isteyebiliriz.
*	Üyelik aidatlarının otomatik ödemeye bağlanması çok önemli ve mali kampanya çalışma grupları oluşturulmalı.
*	Temel gelir üye aidatlarıdır. Mali kampanya yapmak istiyorsak üreticilere yönelik kampanya düşünülmelidir. Doğrudan üretici ve tüketici arasında aracısız bir sistem kurulmalıdır. Aylık şeffaf ulaşılabilir mali tablolar oluşturulmalıdır.
*	İletişim engelleri ortadan kaldırılmalıdır. Mali kampanyalar örgütsel model önerileriyle birlikte tasarlanmalıdır. Sürdürülebilir mekanizmalar aracılığıyla mali kampanyalar düşünülmelidir. Bu konu sadece mali çalışma grubunun meselesi olmamalıdır. Her çalışma grubu kendi kaynaklarını oluşturmalıdır. Eğitim alanında da derinlikli projeler geliştirmek gerekiyor.
*	Otomatik ödemelerin merkezi faaliyetler açısından önemini vurgulandı. Bu kaynak merkezi faaliyetler için kullanılacaktır.
*	Kaynak yaratmak amacıyla İstanbul ya da Ankara’da başlamak üzere organik pazar olmayan semte organik pazar kurulmasına öncülük edilmesi önerisinde bulunuldu.

**Merkez Yürütme Kurulu Seçimi (Sandık Seçim Sayım Kurulu ve İtiraz Kurulunun Oluşumu)**
                                  
MYK Sandık ve Seçim Kurulu üyeliğine Atilla Aytemur, Durukan Dudu, Ercüment Gürçay, İbrahim Akın, Kahraman Şahin, Türkan Uzun seçildiler.
İtiraz Kuruluna Sennur Baybuğa, Gülnur Aksop ve Ümit Şahin seçildiler. 

**Çalışma grupları ve teknik konular (İllerin örgütlenmesi, çalışma grupları, genel merkez, teknik hazırlıklar):**

Efe Göktoğan Çalışma Grupları için taslak yönetmelik önerisi sundu.

Aşağıdaki çalışma grupları belirtilen üye ve imzacılar tarafından önerilerek kabul edildi ve kuruldu:

1.	Genel Örgütlenme Çalışma Grubu (Abdullah Çiftçi ve 25 kişi)
2.	Parti Politikaları Eğitim Çalışma Grubu (Murat Özbank ve 22 kişi)
3.	Toplumsal Cinsiyet ve LGBT Çalışma Grubu (Elçin Öz ve 16 kişi)
4.	Eğitim Politikaları Çalışma Grubu (Tekin Üstün ve 17 kişi)
5.	Kürt sorunuyla ilgili (aşağıdaki grup önerilerinin birleştirilmesi)
  <ul>
	  <li>Ortadoğu ve Kürt Meselesi Çalışma Grubu (Betül Yarar ve 19 kişi)</li>
    <li>Kürt Sorunu ve Çözüm Yolları Çalışma Grubu (Mebuse Tekay ve 16 kişi)</li>
    <li>Barış Ağacı Çalışma Grubu (Bilge Aykut Contepe ve 18 kişi)</li>
  </ul>
6.	Meşveret Çalışma Grubu (Aydın Engin ve 16 kişi)
7.	Korsan Cephesi Çalışma Grubu (Efe Göktoğan ve 16 kişi)
8.	Yerel Yönetimler (Aşağıdaki grup önerilerinin birleştirilmesi)
	<ul>
	  <li>Yerel Yönetimler Çalışma Grubu (İkbal Polat ve 17 kişi)</li>
	  <li>Yerel Yönetim ve Gelişme Politikaları Çalışma Grubu (Gökçen Özdemir ve 22 kişi)</li>
	</ul>
9.	Emeğin Hakları ve Sendikal Örgütlenme Çalışma Grubu (Çağdaş Küpeli ve 20 kişi)
10.	Doğa Hakları Çalışma Grubu (Uygar Özesmi ve 17 kişi)
11.	Enerji Politikaları Çalışma Grubu (Tanay Sıdkı Uyar ve 16 kişi)
12.	Katılımcı ve Yeşil Ekonomi Çalışma Grubu (Ahmet Atıl Aşıcı ve 16 kişi)
13.	İklim Değişikliği Çalışma Grubu (Mehmet Levent Kurnaz ve 16 kişi)
14.	Plastik Torba ve Türevlerine Hayır Çalışma Grubu (Fatmanur Fatoş Çırnaz ve 17 kişi)
15.	Tarım Çalışma Grubu (Aytaç Timur ve 17 kişi)
16.	Hayvan Özgürlüğü (aşağıdaki grupların birleştirilmesi)
	<ul>
	  <li>Hayvan Özgürlüğü Çalışma Grubu (Erdem Temel ve 16 kişi)</li>
	  <li>Hayvan Hakları için Sürekli Eylem ve Mücadele Grubu (İ. Okan Akkın ve 16 kişi)</li>
	</ul>
17.	Tarihle Yüzleşme Çalışma Grubu (Ferdan Ergut ve 19 kişi)
18.	Engelliler için Çalışma Grubu (Devrim Tarım – bütün salonun desteğiyle)
19.	4A Politik Kampanyası Çalışma Grubu (MYK görevlendirildi)
20.	Mali Planlama Çalışma Grubu (MYK görevlendirildi)

**Seçilen Merkez Yürütme Kurulu Listesi**

1.	İkbal Polat (Kadın)
2.	Betül Yarar (Kadın)
3.	Saruhan Oluç
4.	Abdullah Çiftçi
5.	Ahmet Asena
6.	Ahmet Atıl Aşıcı
7.	Kemal Tuncaelli
8.	Müge Karalom (Kadın)
9.	Gizem Kastamonulu (Kadın – Genç)
10.	Ferdan Ergut
11.	Efe Göktoğan
12.	Fikri Sönmez (Genç)
13.	Cihat Demirtaş (Genç)
14.	Sinem Kaplan (Kadın)
15.	Elçin Öz (Kadın)
16.	Duygu Melek Sürücü (Kadın – Genç)
17.	Hamide Bezirci (Kadın – Engelli)
18.	Belgin Çelik (Kadın – LGBT)
19.	Bilge Oykut Contepe (Kadın)
20.	Adnan Gölpunar (Fahri)
21.	Alaaddin Dinçer (Fahri)
22.	Çiğdem Özbaş (Kadın – Fahri)
23.	Vezan Karabulut (Kadın – Fahri)


