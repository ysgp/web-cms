Date: 16 Nov 2015
Thumbnail: https://lh3.googleusercontent.com/Dn-TJ35mHWNPUcN19oqmrxZZaFjLO2FDFsAbrahULWW4IRskJx6HR72Ws9Sc7dv3-lfztYOrGoPkL9hnqI5DhqHZc7h4ICwuaEpGEtDxEhNra-JLgdAu9aWxgi36trolH9pN470-DrtsGlHLfbSRprQd81VcxDQTzvXlAB2QVTV8443HTzFeziXT1NFoWzojaZGSBp-rndRUoogDzKBIXoKPtB5qhaOFNdKUVKvEnIhWCtmxE6hJZ6RunMv_T4XZhb-RPPDZe1NvhiP3wWTLaOprTF8ifKQNloU9bUSNQ_vDPBr8v_v_UNcJWM4LZKIkx-456ZuWJski5uAZMiemKUBJ_1ElUssb4iwU5v2N14dFAMrYpNA6lFnXJvsqZAaoAm28RGt77mzvkGxt9CSj1i2OfnvI1ZP9LZBKwpNMLHBQ9BAj0-higSv2ErhrmskBbd3xbJOl3lAIyDi-2VTSk4520YwjH_RkZU5D4MNtNnrnrevSzk1Zw0HYdb6RwM18n--Y7HeMroC1eSrMR6Zuvb1TIL0CISBS8Gz_S2YPZDg=s640-no
description: Fransa'nın başkenti, insan uygarlığının gözde şehri Paris, bütün insani değerlere yabancılaşmış bir korkunç saldırıya uğradı ve nice insanının hunharca öldürülmesi ve yaralanmasıyla ortak hafızamıza kara bir leke olarak düştü.
Categories: diyoruz-ki/basin-aciklamalari ,diyoruz-ki, basin-aciklamalari
keywords: basin-aciklamalari, diyoruz-ki, Duyuru, Haberler, Manşet, 


# Paris’te Yüreğimiz Kanıyor!

![Paris](https://lh3.googleusercontent.com/Dn-TJ35mHWNPUcN19oqmrxZZaFjLO2FDFsAbrahULWW4IRskJx6HR72Ws9Sc7dv3-lfztYOrGoPkL9hnqI5DhqHZc7h4ICwuaEpGEtDxEhNra-JLgdAu9aWxgi36trolH9pN470-DrtsGlHLfbSRprQd81VcxDQTzvXlAB2QVTV8443HTzFeziXT1NFoWzojaZGSBp-rndRUoogDzKBIXoKPtB5qhaOFNdKUVKvEnIhWCtmxE6hJZ6RunMv_T4XZhb-RPPDZe1NvhiP3wWTLaOprTF8ifKQNloU9bUSNQ_vDPBr8v_v_UNcJWM4LZKIkx-456ZuWJski5uAZMiemKUBJ_1ElUssb4iwU5v2N14dFAMrYpNA6lFnXJvsqZAaoAm28RGt77mzvkGxt9CSj1i2OfnvI1ZP9LZBKwpNMLHBQ9BAj0-higSv2ErhrmskBbd3xbJOl3lAIyDi-2VTSk4520YwjH_RkZU5D4MNtNnrnrevSzk1Zw0HYdb6RwM18n--Y7HeMroC1eSrMR6Zuvb1TIL0CISBS8Gz_S2YPZDg=s640-no)

Fransa'nın başkenti, insan uygarlığının gözde şehri Paris, bütün insani değerlere yabancılaşmış bir korkunç saldırıya uğradı ve nice insanının hunharca öldürülmesi ve yaralanmasıyla ortak hafızamıza kara bir leke olarak düştü.
 
Bugün biz, hepimiz Fransalıyız ve yaşanan derin acıyı benliğimizde, yüreğimizde hissediyoruz.
 
Yaşamını kaybedenleri saygıyla anıyor, yaralılara acil şifalar diliyoruz.
 
Yaşananı insanlığın ortak acısı olarak görüyor ve paylaşıyoruz.
 
Yapılanı hiçbir insani kavram ve değerle bağdaştıramıyoruz.
 
Geçmişte ve bugün, ulusal ve uluslararası ölçekte yaşanan emperyal çatışmaların nedenleri ve sonuçlarıyla, Paris’te ya da Ankara’da yapılan saldırganlık arasında ilişki kurarak gerekçe arama ve aklileştirme, makulleştirme çaba ve davranışlarını gayri insani buluyoruz.
 
Bu ahlaki ve insani sınır tanımaz saldırganlık ve vahşetin, kadim değerler karşısında yenilgiye mahkum olduğuna inanıyoruz.
 
Gerek büyük devletlerin, gerekse bölgesel hesapları olan bölge devletlerinin sorumsuz stratejik oyunlarına daha fazla sahne olmadan Suriye sorununa ve başta IŞİD olmak üzere El Kaide versiyonu sınır ve değer tanımaz terör odakları sorununa çözüm bulmak üzere Birleşmiş Milletler Genel Kurulu’nun duruma el koymasını istiyoruz.
 
Hepimiz Fransızız,

Paris katliamını unutmayacağız.

## Yeşiller ve Sol Gelecek Partisi 
## Merkez Yürütme Kurulu
#### 16.11.2015
