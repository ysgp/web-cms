Date: 27 Nov 2015
Thumbnail: https://lh3.googleusercontent.com/Cbu0GZHL8IORTt-E59EMLK9PdJBrvZKoxCBBzbIID9QpizpQKcHzd0JDud_EDEOIkqFssuNUJvzu5pzXZIx1I0RM8US5etqUTEcjTH2kHPq-lx65EAVg4MZsR2B9hq_Kc-jfjN_fw7K-cJpitMEbR283XRMsLC9B5fxg7RFqyrOOU1KqAvlDdDvdRWdg91Hp6mXXDvIULCT1La2xJD_YGmUJmvFs26TnactQmZc_eZLUCUa7u8sL9GQA6kB6U-FJS05rWAtmZhduPTk4CEcf3STfH029f1WHXzmZIkrL-86GKVdq18wFo0E-Qpyhh6BJuL6UTMCyddFZwYzkLQLWE4yE9QiVokqtVb06gktHAY8yHpjvIDeNjxzarOqiHjU-zt9nSgDMmA6HBA7hKEhEKIdNsejpKZW2EHankozHjey70k2XqLRpMoeTJpq6HyVFHevIa0_dc6EuU0E1N6b0UHI8VpOfBs5cp7cHo9PM78yfZXopCfAPm8CAjtpkmRiKdMI4yuobargeukGAq4ecG5Fj_vyGq0-JvRLIGooVkukYhpJkQoBbp1SOaTztDH-QfP-K=w599-h268-no
description: Gazetecilerin tutuklanması her geçen gün artarak devam eden Korku Cumhuriyetinin inşasıdır.
Categories: diyoruz-ki/basin-aciklamalari ,diyoruz-ki, basin-aciklamalari
keywords: basin-aciklamalari, diyoruz-ki, Duyuru, Haberler, Manşet, 


# Can Dündar ve Erdem Gül serbest bırakılmalıdır!

![Paris](https://lh3.googleusercontent.com/Cbu0GZHL8IORTt-E59EMLK9PdJBrvZKoxCBBzbIID9QpizpQKcHzd0JDud_EDEOIkqFssuNUJvzu5pzXZIx1I0RM8US5etqUTEcjTH2kHPq-lx65EAVg4MZsR2B9hq_Kc-jfjN_fw7K-cJpitMEbR283XRMsLC9B5fxg7RFqyrOOU1KqAvlDdDvdRWdg91Hp6mXXDvIULCT1La2xJD_YGmUJmvFs26TnactQmZc_eZLUCUa7u8sL9GQA6kB6U-FJS05rWAtmZhduPTk4CEcf3STfH029f1WHXzmZIkrL-86GKVdq18wFo0E-Qpyhh6BJuL6UTMCyddFZwYzkLQLWE4yE9QiVokqtVb06gktHAY8yHpjvIDeNjxzarOqiHjU-zt9nSgDMmA6HBA7hKEhEKIdNsejpKZW2EHankozHjey70k2XqLRpMoeTJpq6HyVFHevIa0_dc6EuU0E1N6b0UHI8VpOfBs5cp7cHo9PM78yfZXopCfAPm8CAjtpkmRiKdMI4yuobargeukGAq4ecG5Fj_vyGq0-JvRLIGooVkukYhpJkQoBbp1SOaTztDH-QfP-K=w599-h268-no)

Gazetecilerin tutuklanması her geçen gün artarak devam eden Korku Cumhuriyetinin inşasıdır.
 
Tır Davası olarak bilinen ve savcılığın başlatmış olduğu soruşturma ile açılan dava dün Cumhuriyet Gazetesi Genel Yayın Yönetmeni Can Dündar ve Ankara Temsilcisi Erdem Gül’ün tutuklanması ile sonuçlandı.
 
Bu kararla bir kez daha görüldü ki halkın haber alma hakkını yerine getiren gazeteciler susturulmaya, korkutulmaya çalışılıyor. Türkiye’de artarak devam eden muhalif ya da iktidar destekçisi olmayan tüm basına ağır baskılar artarak devam etmektedir. Basın özgürlüğünden söz edebilmenin hiç bir şekilde mümkünatı kalmamış durumdadır. Adalet sistemi tarafsızlığını yitirmiş, etkili ve yetkililerin beyanlarına göre karar veriliyor duygusu yaygınlaşmış ve adalet mekanizmasına güven kalmamış durumdadır.
 
Tek başına hükümet olabilirsin, ama bu kadar adaletsizliğin yaşandığı bir ortamda yaşam güvencesi kalmadığı duygusu yaygınlaşır ve uzun süre yönetemezsin. Bu da toplumsal ortaklığın bozulmasına ve bir arada yaşama koşullarının dağılmasına neden olur.
 
Daha fazla kaygı ve kaosun artarak devam etmesini engellemek için;
 
Meclis devreye girmeli; acilen uluslararası insan hak ve özgürlüklerine uygun, bağımsız yargı ve basın organlarının özgürce haber yapabileceği bir düzenleme için inisiyatif almalıdır.
 
Artık yeter! Basına yönelik baskılar son bulmalı, Can Dündar ve Erdem Gül serbest bırakılmalıdır.


## Yeşiller ve Sol Gelecek Partisi 
## Merkez Yürütme Kurulu
#### 27.11.2015
