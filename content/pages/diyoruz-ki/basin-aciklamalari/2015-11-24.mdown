Date: 24 Nov 2015
Thumbnail: https://lh3.googleusercontent.com/-Y1rVwCqiHiOWxFdsbN7n8ADAbL3X7VjYIwrG0yMGxtrkLFxaqRuQ-iSL7gGPRsu0kceB94xKfxgjrZq7fAv0PCLKi8FXhd-5lKocOOp5FDWM0Xc4qijfU5oyTOrAhaJTvuB36U3OZ96rONJDxHoNYi9iec_2rMsI8HlzJhJpXYZ6z-MzanbtjwBFPxarkmNATol_Z1mZQ96qVAdNHCb7AzC0M2POQrDXVbf8XwRmXzANCIfpmTLulcP8tB3Gxe8K2DFb3HV53MOBaer3UF3P6XBegXhIc-KUOVrh4HBYS-HQnc3WxOM0XEIyiYoguuIZ2HyPMrExQEUwdCfaTmG0kxiT5sOEBdFU7BkZKC-gtkCz51FXjr37_Ngk_JQGc7oLXip5D_1jRgK72qqrewX4Rd2E7TNNeeH8bWtJ6sdml1wDufFpCtD1uPR6IITpcmd8MRhVdk9XYoSiy9cDvNS6pQ3wDDfqPvqXzr77WEVUQtNzsmBM1kuGIXDPNi14cT10MBKNjwk4WMvQbqiELHOx6AZ3hZGxmp2gRM7LHgeDuV_gCTvmairCWmDES6FbuCs60JR=w660-h330-no
description: HDP Eş Genel Başkanı Selahattin Demirtaş’ın arabasında seyir halindeyken meydana gelen hasarın, o anda farkına varılamayan bir suikast girişimi sonucu oluşup oluşmadığının acilen ve titizlikle ortaya çıkarılması gerekiyor.
Categories: diyoruz-ki/basin-aciklamalari ,diyoruz-ki, basin-aciklamalari
keywords: basin-aciklamalari, diyoruz-ki, Duyuru, Haberler, Manşet, 


# Demirtaş'a Suikast İddiası Geçiştirilemez!

![Demirtaş](https://lh3.googleusercontent.com/-Y1rVwCqiHiOWxFdsbN7n8ADAbL3X7VjYIwrG0yMGxtrkLFxaqRuQ-iSL7gGPRsu0kceB94xKfxgjrZq7fAv0PCLKi8FXhd-5lKocOOp5FDWM0Xc4qijfU5oyTOrAhaJTvuB36U3OZ96rONJDxHoNYi9iec_2rMsI8HlzJhJpXYZ6z-MzanbtjwBFPxarkmNATol_Z1mZQ96qVAdNHCb7AzC0M2POQrDXVbf8XwRmXzANCIfpmTLulcP8tB3Gxe8K2DFb3HV53MOBaer3UF3P6XBegXhIc-KUOVrh4HBYS-HQnc3WxOM0XEIyiYoguuIZ2HyPMrExQEUwdCfaTmG0kxiT5sOEBdFU7BkZKC-gtkCz51FXjr37_Ngk_JQGc7oLXip5D_1jRgK72qqrewX4Rd2E7TNNeeH8bWtJ6sdml1wDufFpCtD1uPR6IITpcmd8MRhVdk9XYoSiy9cDvNS6pQ3wDDfqPvqXzr77WEVUQtNzsmBM1kuGIXDPNi14cT10MBKNjwk4WMvQbqiELHOx6AZ3hZGxmp2gRM7LHgeDuV_gCTvmairCWmDES6FbuCs60JR=w660-h330-no)

HDP Eş Genel Başkanı Selahattin Demirtaş’ın arabasında seyir halindeyken meydana gelen hasarın, o anda farkına varılamayan bir suikast girişimi sonucu oluşup oluşmadığının acilen ve titizlikle ortaya çıkarılması gerekiyor.

Diyarbakır Valiliği'nin kendine bağlı İl Emniyet Müdürlüğü’nün ilgili biriminde yaptırdığı analiz ve "ateşli silah artığına rastlanılmamıştır" şeklindeki bir sonuçla yetinilemez.

Yakın geçmişimizdeki birçok olayı hatırlayınca, resmi devlet kurumları ve görevlilerinin yaptıkları bu türden inceleme ve açıklamalara sorgusuz sualsiz güven duymamızın için hiçbir neden yoktur. Zaten HDP yönetimi de Valiliğin yaptığı açıklamayı ciddi bulmamış ve olayın üstünü örtme çabası olarak görmüştür. 

Selahattin Demirtaş ve Eş Genel Başkanı olduğu partisi HDP, Türkiye'nin en önemli sorunu olan Kürt Meselesinin önde gelen temsilcileridir. Onlara yönelik saldırılar, ancak Türkiye'yi karıştırıp iç savaşa sürüklemek isteyenlerin işi olabilir. Bu öyle hafife alınacak, bir valinin yaptığı açıklamayla geçiştirilecek bir konu değildir.

Savcılık konuyu titizlikle ele almalı, ulusal ve uluslararası düzeyde güven veren uzman kuruluşlara söz konusu hasarın teknik incelenmesini yaptırmalı, Sayın Demirtaş'a yönelik suikast hazırlığı ve girişimi içinde bulunanlar olup olmadığını bir an önce açıklığa kavuşturmalıdır. Açıklığa kavuşturulmayan ve üzeri örtülen her konuda yetkili kurumların ve hükümetin sorumluluğu olacağı bilinmeli ve buna uygun davranılmalıdır.


## Yeşiller ve Sol Gelecek Partisi 
## Merkez Yürütme Kurulu
#### 24.11.2015
