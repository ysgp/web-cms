Date: 01 Sep 2015
Thumbnail: https://lh3.googleusercontent.com/W_gkrodCGinYy76vnoFNc5o-m4ULMQdJH0V2ML9uQ4vhmkrvXyGpy607K-rjC2e6XO_-5WaMYclcakeNB3iLKoQtdsqJTrMYiurBgRZUIgYJWVlrpCimhl_In5ak_sXvOZquLDk7FV_HCZK3fhDU8tb32vLxvgk5NvIQEHbVo0pY9xgnSO44XgPWenFiy5KQ10ZV1bRKZssTPMM8C8FXLRqk1NRbP5Ub7qHOzoOb45G_4Y5AbRMNxFvDFlI0CxnumxEfTl-7fQgEpp1bHuZp1ODTtpcYvEpS7WJS-N0TlQ-0Qrriewy25R7GNZrllsuoGKtADYEKMcSqCozII5GnMPwXYK9tIzD76vSZt1uUUyHLMG79H3sge6eDV3xZ5346s47ud7gwBc49ND0WULmML34og-MaOep89uZ8DERO2g2GXTCceem0gHdE87GzDMuygf9-QyVejuN60QA5nVn2k1vCZDjaawPYWhQqXci5WsMT3F0Hl7X6f4IRGrOKVvJ8EEloPPVTWc2egbNnQy7wrpI=w600-h411-no
description: 1 Eylül Dünya barış gününe bir kez daha savaş ortamında ve geleceğimiz açısından oldukça endişe biriktirdiğimiz bir sürecin sonrasında giriyoruz. Bölgemizde yıllardır süren savaşın ve Suriye başta olmak üzere bölge ülkelerindeki katliamların aramızdan söküp aldığı insanların anısını ve bu katliamları yaşayan bölge halkalarının acısını yüreğimizde hissediyoruz.
Categories: diyoruz-ki/basin-aciklamalari ,diyoruz-ki, basin-aciklamalari
keywords: Diyoruz ki, Basın Açıklamaları, Duyuru, Haberler, Manşet, Demokrasi, Çevre ve İklim Adaleti

# Her Şeye Rağmen Mutlaka Barış!

![1 Eylül Barış Günü](https://lh3.googleusercontent.com/W_gkrodCGinYy76vnoFNc5o-m4ULMQdJH0V2ML9uQ4vhmkrvXyGpy607K-rjC2e6XO_-5WaMYclcakeNB3iLKoQtdsqJTrMYiurBgRZUIgYJWVlrpCimhl_In5ak_sXvOZquLDk7FV_HCZK3fhDU8tb32vLxvgk5NvIQEHbVo0pY9xgnSO44XgPWenFiy5KQ10ZV1bRKZssTPMM8C8FXLRqk1NRbP5Ub7qHOzoOb45G_4Y5AbRMNxFvDFlI0CxnumxEfTl-7fQgEpp1bHuZp1ODTtpcYvEpS7WJS-N0TlQ-0Qrriewy25R7GNZrllsuoGKtADYEKMcSqCozII5GnMPwXYK9tIzD76vSZt1uUUyHLMG79H3sge6eDV3xZ5346s47ud7gwBc49ND0WULmML34og-MaOep89uZ8DERO2g2GXTCceem0gHdE87GzDMuygf9-QyVejuN60QA5nVn2k1vCZDjaawPYWhQqXci5WsMT3F0Hl7X6f4IRGrOKVvJ8EEloPPVTWc2egbNnQy7wrpI=w600-h411-no)

1 Eylül Dünya barış gününe bir kez daha savaş ortamında ve geleceğimiz açısından oldukça endişe biriktirdiğimiz bir sürecin sonrasında giriyoruz. Bölgemizde yıllardır süren savaşın ve Suriye başta olmak üzere bölge ülkelerindeki katliamların aramızdan söküp aldığı insanların anısını ve bu katliamları yaşayan bölge halkalarının acısını yüreğimizde hissediyoruz.

Ortadoğu’daki kuralsız boğazlaşmaların arasından umut ışığı olan Kobane ve Rojova halkalarının, kendi geleceklerine sahip çıkan mücadele ve deneyimlerini selamlıyoruz. Yarattıkları demokratik deneyimin, savaşsız ve bir arada yaşama dair bir gelecek arayışı içinde olan Ortadoğu halklarına örnek olmasını diliyoruz.

Dünya barış gününde ülkemizde barışın diliyle ve çözümün, kardeşliğin umuduyla konuşmak isterdik. 7 Haziran seçim sonuçlarından memnun olmayan iktidar güçlerinin, seçimleri yenilemesine dönük politikalar eşliğinde yeniden savaşı ve çatışmayı dayatmış olmasının yarattığı bugünkü durumun bir an önce geriletilmesi ve sonlandırılmasını umut ediyoruz

Artık halklarımız savaş istemiyor ve çocuklarının bu yıllardır sürdürülmüş olup sonuç alınamamış politikalar sonucunda çatışarak ölmelerini kabullenemiyor. 1 Eylül Dünya Barış günü dolayısıyla, tarafların elleri tetikten çekmesini, hükümetin bir an önce devreye soktuğu savaş politikalarından geri durarak,  müzakere sürecine dönerek toplumu rahatlatmasını bekliyoruz.

Yeşiller ve Sol Gelecek Partisi olarak, bugüne kadar olduğu gibi bundan böylede, barış öncelikli ve demokratik siyaset merkezli mücadelemizi sürdürmeye devam edeceğiz. Türkiye’nin demokratikleştirilmesi ve Kürt sorunun barışçı politikalar sonucunda demokratik zeminde çözümü için kararlılığımızı sürdürmeye devam edeceğiz.

Bu mücadelede birlikte olduğumuz ve bunun için birleşik mücadele zeminlerinde birlikte tutum aldığımız kurumlarla yine demokratik mücadelenin olanakları içerisinde dayanışma göstermeye devam edeceğiz. Şiddetin toplumsal yaşamımızdan tümüyle çıkarılması için, sivil ve demokratik siyasetin kalıcı hale getirilmesi ve barış sürecinin yasal güvenceye kavuşturulması için mücadelemizi sürdüreceğiz. Yeni kurulan seçim hükümetinin, insanlarımızın ölümüne engel olmak ve seçim güvenliğini sağlamak üzere, çatışmaları durduracak bir ortamı yaratmak gibi acil görevi bulunmaktadır. Bununda takipçisi olacağız.

Yeşiller ve Sol Gelecek Partisi, 1 Eylül Dünya barış günü dolayısıyla, barıştan, demokrasiden yana olan bütün herkesi barış mücadelesinin büyütülmesi ve savaş politikalarının geriletilmesi, şiddetin toplumsal yaşamımızdan uzaklaştırılması için birlikte mücadele etmeye çağırır.

Bir arada ve kardeşlik ve barış içinde yaşayacağımız günlerin umuduyla,  ülkemizin bütün renlerindeki insanlarını selamlıyor, barış için demokrasi için dayanışmaya çağırıyoruz.


### Yeşiller ve Sol Gelecek Partisi Eş Sözcüleri
### Merkez Yürütme Kurulu
#### 01.09.2015
