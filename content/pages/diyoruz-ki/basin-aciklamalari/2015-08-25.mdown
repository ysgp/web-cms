Date: 25 Aug 2015
Thumbnail: https://lh3.googleusercontent.com/w--EjeKdBqcLbey8BT4vdOQ3G0YkaVqX_AdN2FeEzaBq3hoZXH0h1OhT0eDxQhr-I0SqwjcyF47mkc0TGJwi5G6nK32XxIbAWQxEPAXhbkVGTKQKzonM-qEK7TNX_nA1qFEIfd93gKAjZIRCDYTBTZYqKY-Pc5PVO3aArwkMM36wdbAwcPGI8YWacLYaBz3LWrN5nggCND7PBqB20jSN8u57Nb1b_TleJNM_Iq05IZKjjAj4e9KCs6OsO82AA5NKA2XQp5toJsTb6VeNW0n_KcHh-VRx8iHpnU-6d-ubQ3nsTljdOGI7BHFfcw3CQ9GGuBMj8O9nRiAg7o9TW1Zu0z2_qOBd-eYS4jRIYMNj5N2tkTH3FePRD33kRJqRib_hKe6A59oxFE7Xo7LD_G6qelpfXtnwcpJwM3uvxshuuJPFNxavCIe4Lf5TzE37A9QfW6I5G2SQB-zM3Ym8fE46uOVYEhS7mGX_RjBMXYnZ44l8HBoNHFcfZiDnikuxfp-7uU4i1lQN83NT6Ktpu4xyFtk=w650-h344-no
description: 24 Ağustos 2015 tarihinde Artvin’de ki sel felaketi sonucu yaşamını yitiren yurttaşlarımızın yakınlarına öncelikle başsağlığı, yaralanan yurttaşlarımıza acil şifalar diliyoruz.
Categories: diyoruz-ki/basin-aciklamalari ,diyoruz-ki, basin-aciklamalari
keywords: Diyoruz ki, Basın Açıklamaları, Duyuru, Haberler, Manşet, Demokrasi, Ekoloji

# Karadeniz’deki Sel Felaketinden Ders Çıkarılmalıdır!

![Hopa Sel Felaketi](https://lh3.googleusercontent.com/w--EjeKdBqcLbey8BT4vdOQ3G0YkaVqX_AdN2FeEzaBq3hoZXH0h1OhT0eDxQhr-I0SqwjcyF47mkc0TGJwi5G6nK32XxIbAWQxEPAXhbkVGTKQKzonM-qEK7TNX_nA1qFEIfd93gKAjZIRCDYTBTZYqKY-Pc5PVO3aArwkMM36wdbAwcPGI8YWacLYaBz3LWrN5nggCND7PBqB20jSN8u57Nb1b_TleJNM_Iq05IZKjjAj4e9KCs6OsO82AA5NKA2XQp5toJsTb6VeNW0n_KcHh-VRx8iHpnU-6d-ubQ3nsTljdOGI7BHFfcw3CQ9GGuBMj8O9nRiAg7o9TW1Zu0z2_qOBd-eYS4jRIYMNj5N2tkTH3FePRD33kRJqRib_hKe6A59oxFE7Xo7LD_G6qelpfXtnwcpJwM3uvxshuuJPFNxavCIe4Lf5TzE37A9QfW6I5G2SQB-zM3Ym8fE46uOVYEhS7mGX_RjBMXYnZ44l8HBoNHFcfZiDnikuxfp-7uU4i1lQN83NT6Ktpu4xyFtk=w650-h344-no)

24 Ağustos 2015 tarihinde Artvin’de ki sel felaketi sonucu yaşamını yitiren yurttaşlarımızın yakınlarına öncelikle başsağlığı, yaralanan yurttaşlarımıza acil şifalar diliyoruz. 

Artvin’in değişik ilçelerinde meydana gelen ve bütün Karadeniz hattındaki illerimizde de olması muhtemel sel felaketini artık sıradan ve doğal bir olay olarak görmek mümkün değildir. Meydana gelen bu son felaket, doğaya karşı işlenmiş büyük bir suç olarak tarihe geçmiştir. Bir süredir, Karadeniz bölgesinin doğal dokusu ile oynayarak ve doğanında hakları olması gerektiğini yok sayan rantçı ve doğa düşmanı politikaları siyasal iktidar ve onun uluslararası, yerli sermaye çevreleri büyük bir gayret içinde uygulamaktadırlar.

Bölgenin tarihi açısından, bugüne kadar yaşanmış benzer felaketlerin en büyüğü olan Artvin’deki bu son sel felaketi, aslında ekolojik yıkımın boyutlarını ve iklim değişikliğinin sonuçlarını yansıtmaktadır. Yaşadığımız dünyanın ekolojik dengesini etkileyen ve iklim değişikliğine sebep olan doğa ve yaşamı tahrip eden politikalar geriletilemediği ve engellenemediği sürece, yaşam alanlarımızın ve hayatımızın ne büyük tehlike altında olduğunu yine bu son olayla görmüş olduk. O nedenle bu son olaydan ders çıkarılarak, iklim değişikliğine ve ekolojik yıkıma sebep olan politikalara ve uygulamalara karşı mücadele etmek ertelenemez bir görevdir.

Bölgede, yaşam alanlarına sahip çıkmaya çalışan, deresine, suyuna, yeşiline sahip çıkmaya çalışan, çevre örgütlerinin, yaşam alanı savunucularının isyanı ve direnişi görmezden gelinmeye çalışılmaktadır. HES projeleriyle dereleri ve Karadeniz’in suyunu yok edenler, Siyanürle altın aramak çılgınlığıyla yaşamı zehirleyenler, doğayı katledip, yeşile, ağaca ve ormanlara yol yapacağız diyerek hayatı öldürenler, bugün Artvin’de meydana gelen felaketin ve ölümlerin sorumlularıdırlar.

Bunlarla yetinmeyerek imar planlarını kendi çıkarları için usulsüzlüklerle yazboz tahtasına çevirip, çarpık ve yaşanmaz şehirler yaratanlar, şehir merkezinde ki çaresizliğin ve yıkımların direk sorumlularıdırlar. Bugüne kadar tüm uyarılara ve mücadelelere rağmen, doğanın dengesini alt üst eden politikaları uygulayan bugünkü hükümet ve bu politikalardan sorumlu yetkililer, vatandaşlarımızın ölümünden ve yöre halkının zarar görmesinden sorumlu oldukları için, haklarında derhal soruşturma başlatılma ve yargılanmalıdırlar. Sel felaketinde zarar gören yurttaşlarımızın zararlarını karşılanmalı, maddi ve manevi olarak derhal yaralar sarılmalıdır.

Yeşiller ve Sol Gelecek Partisi olarak; Bugüne kadar olduğu gibi bundan böylede, bu ülke topraklarında salt insan hakları temelli değil, aynı zamanda doğanında hakları olması temelli mücadelemizi sürdürme kararlılığında olacağız. Doğaya karşı saldırılar sonucu, doğanın intikam alırcasına isyan etmesine engel olacak bir ekolojik mücadeleyi sürdüreceğiz. Ekolojik yıkıma ve iklim değişikliğine olanak veren her türlü saldırıya karşı mücadeleyi yükseltmek için, yaşam alanlarını savunmaya çalışanlarla dayanışma içinde olacağız.

Bu duygularla bir kez daha Artvin halkına geçmiş olsun diyor, felaketin sonuçlarından kaynaklanan yaraların sarılması için dayanışma duygularımızı iletiyoruz.


### Yeşiller ve Sol Gelecek Partisi Eş Sözcüleri
### Sevil Turan- Naci Sönmez
#### 25.08.2015
