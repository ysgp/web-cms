Date: 25 Nov 2015
Thumbnail: https://lh3.googleusercontent.com/jLniF9Eht9asFb4spejOdrRyNrfI4Y2rmh8iNOZLQqiKjpnfZNF-UcdC-8cMNxAjmeSWCVE11H6Suqq509b7yJdnSSfvdKTL72tXloaVImFyhMUjCnEUBYfVCtBTVRdzZqG8psSWw04NvLQmdRvnH0C_kwGFbg_uYhZhPhivm2Qs82JE6uaBcCpqxW0zHjm6pjB_0d-swHE609TkBUDlBZ4aTfbGZ-5PKjZOSoj0yWuQnzfHUz5wdKQfxX4OjPJFtZRtgxzE1mgxs5nUJGlEQpJFMzKw1A7HapPjs5qsjKDvFLqXD-8qWhug3NibfNfwFDTKw05vJQdlkDrSGwjXgQHVPMPMi4hEfEKU9n640Z5-O2oNI3E9_zfJyQBY0I_2wYxanp0I9xl0dXFy-LUU1uMqkkHuOmaPzuzgeGq21_EsA1FZ9bswtYztlQGlw1Et2WxytcNEpvRgoyGMIAjTxpHBw9OZBlfHvV9ExJusSR4u4JxqU0hqc2_wFPCB2jL6ew-KKCgCfuPBtFhyXsjHCYGtueq5h-FEVCsXIs7tPcpnraiOm7u4_oWmLOWsSHrHIWz3=w842-h312-no
description: Bugün Yeşiller ve Sol Gelecek Partisinin 3. Kuruluş yıldönümü.
Categories: diyoruz-ki/basin-aciklamalari ,diyoruz-ki, basin-aciklamalari
keywords: basin-aciklamalari, diyoruz-ki, Duyuru, Haberler, Manşet, 


# Yeşiller ve Sol Gelecek 3 yaşında!

![ysgp](https://lh3.googleusercontent.com/jLniF9Eht9asFb4spejOdrRyNrfI4Y2rmh8iNOZLQqiKjpnfZNF-UcdC-8cMNxAjmeSWCVE11H6Suqq509b7yJdnSSfvdKTL72tXloaVImFyhMUjCnEUBYfVCtBTVRdzZqG8psSWw04NvLQmdRvnH0C_kwGFbg_uYhZhPhivm2Qs82JE6uaBcCpqxW0zHjm6pjB_0d-swHE609TkBUDlBZ4aTfbGZ-5PKjZOSoj0yWuQnzfHUz5wdKQfxX4OjPJFtZRtgxzE1mgxs5nUJGlEQpJFMzKw1A7HapPjs5qsjKDvFLqXD-8qWhug3NibfNfwFDTKw05vJQdlkDrSGwjXgQHVPMPMi4hEfEKU9n640Z5-O2oNI3E9_zfJyQBY0I_2wYxanp0I9xl0dXFy-LUU1uMqkkHuOmaPzuzgeGq21_EsA1FZ9bswtYztlQGlw1Et2WxytcNEpvRgoyGMIAjTxpHBw9OZBlfHvV9ExJusSR4u4JxqU0hqc2_wFPCB2jL6ew-KKCgCfuPBtFhyXsjHCYGtueq5h-FEVCsXIs7tPcpnraiOm7u4_oWmLOWsSHrHIWz3=w842-h312-no)

Bugün Yeşiller ve Sol Gelecek Partisinin 3. Kuruluş yıldönümü. Doğa, insan ve emek diye yola çıkışımızın üzerinden 3 uzun yıl geçmiş durumda. Geride kalmış olan bu 3 yıl içerisinde, Ülkemizde ve genel olarak uluslararası düzeyde büyük politik gelişmeleri birlikte yaşadık.

Bu süreçte kuruluş felsefemizin gerektirdiği düzeyde bir politik çalışmayı ve belirlediğimiz hedeflere ulaşmak noktasında yeteri ölçüde yoğunlaşmayı gerçekleştiremediysek de, gücümüz yettiğince ve olanaklar elverdiğince önemli emek ve deneyim biriktirdiğimiz söylenebilir.

Yeşiller ve Sol Gelecek felsefesini ve tavrını ülke gündemine taşımaya ve etkili olmaya çalıştık. Ama bunu dilediğimiz oranda ve gereklilikte yapamadık. Bunun için ülke koşulları ve siyasal zeminin zorlayıcı yanlarına rağmen yapamadığımız ve gerçekleştiremediklerimizin sonuçlarını elbette birlikte değerlendirecek ve yolumuza devam edeceğiz. Önemli sayılabilecek olanakları Yeşil-Sol felsefenin yayılması ve partimizin, demokrasi, özgürlükler ve hak mücadelesinin örgütlenmesi açısından kullanabilmek mümkünken, kendimizden ve kendi dışımızdaki sebeplerden dolayı ortaya çıkan eksiklikleri tespit ederek, geçmiş 3 yılımızla yüzleşmenin önemli olduğunu düşünüyoruz.

Arkamızda bıraktığımız bu 3 yılın bütün eksiklikleri arasında elbette önemli sayılabilecek birikimde oluşturduk ve bu birikimle birlikte yenilenerek bu ortak yürüyüşümüzü sürdürmeye kararlıyız.

Doğanın fütursuzca katledildiği, hak ve özgürlüklerin gasp edildiği, savaşın yakıcı ve yıkıcı etkilerinin her gün arttığı bu topraklarda,

Doğa talanına son diyen;

Hak ve özgürlükleri sınırsız savunan;

Savaşa ve şiddete karşı amasız barışı haykıran;

Kısaca siyasal, sosyal, ekonomik ve ekolojik yıkıma karşı politikaları toplum gündemine sunan bir partiye ilk kuruluş günümüzdeki kadar ve hatta daha fazla ihtiyaç olduğu bir gerçeklik olarak açıkça ortadadır.

Nasıl bir dünya istiyorsak öyle bir parti demiştik.

Hayal ettiğimiz dünyaya da partiye de ulaşmak mümkün. 

Yeter ki hatalarımızdan ders çıkarıp Yeşil-Sol felsefede ısrar ve inat edelim.

Ülke ve Dünyanın Yeşil-Sol felsefeye ve Yeşil-Sol felsefenin de bu Partiye ihtiyacı var.

Partinin 3.yılında daha iyi bir yaşam ve daha iyi bir parti için yapacak çok şeylerin olduğu bilinciyle Partimizin 3. Yılını kutluyoruz.

Özgür Eşit ve Yeşil bir Dünya için Yaşasın YSGP Yaşasın Hayat.


## Yeşiller ve Sol Gelecek Partisi 
## Merkez Yürütme Kurulu
#### 25.11.2015
