Date: 02 Oct 2014
Thumbnail: https://lh5.googleusercontent.com/-qZA-EUYCIJw/VCzyIfOf20I/AAAAAAAACQw/Kq9Wpe9ggFA/w720-h215-no/FatsaPankart.png
Categories: diyoruz-ki/duyurular ,diyoruz-ki, duyurular
keywords: Diyoruz ki, Duyurular

# Ölüler Altın Takmaz!

Yeşiller ve Sol Gelecek Partisi olarak,  Fatsa'da siyanürle altın üretimine karşı yaşamı savunmak üzere Fatsa-Ünye Doğa Koruma Platformu tarafından yapılan çağrıya ses vermek üzere tüm yaşam savunucularını 6 Ekim Pazartesi günü Fatsa'da buluşmaya çağırıyoruz.

#### Yeşiller ve Sol Gelecek Partisi Merkez Yürütme Kurulu

---

## Siyanür zehrini istemiyoruz

Türkiye'nin her bölgesinde olduğu gibi ilimizde de doğanın ve yaşam alanlarının talan edilmesi son hızla sürüyor.

Fatsa'da inşası devam eden altın madeninde siyanürle altın üretimi yapılacak. Siyanür toprağa ve suya sızdığı gibi buharlaşarak havaya da karışıyor. Canlıların yaşamı için son derece tehlikeli olan bu madde yıllarca etkisini sürdürüyor.

Uşak Ulubey'de, Kütahya Tavşanlı'da, Balıkesir Balya'da, Kıbrıs Lefke'de siyanür nedeniyle hayvanlar ve insanlar hastalandılar, öldüler.

Maden kapatıldıktan sonra, yıllar geçse bile alanda bitki yetişmiyor, tarım yapılamıyor.

Fatsa ve Ünye halkı bu madenin üretime başlamadan kapatılmasını istiyor. Doğup büyüdükleri bu topraklarda yaşamaya devam etmek, çocuklarına sağlıklı bir gelecek bırakmak istiyorlar.

Soluduğumuz hava, içtiğimiz su, tükettiğimiz besinler siyanür tehdidi altında. Bu tehdit sadece Fatsa ve Ünye için değil, tüm Ordu halkı için de geçerli.

Sizi 6 Ekim Pazartesi günü Fatsa'da altın madenine karşı düzenlenen mitinge davet ediyoruz. O gün, hepimizin sağlıklı bir çevrede yaşama hakkının olduğunu, bu hakkın hem doğal hem de Anayasal bir hak olduğunu, madenci şirketin ilimizi derhal terk etmesini istediğimizi haykıracağız.

 “Toprağımızın üstü altından değerlidir” mitingimize tüm halkımızı bekliyoruz. Partilerin, sendikaların, odaların, derneklerin kendilerini mitingin düzenleyicileri gibi görüp çaba harcayacaklarını biliyoruz. Ancak ‘miting düzenleme kurulu’ ve yöre insanlarının isteği üzerine, partilerin flama ve pankartlarını getirmemelerini rica ediyor, bu konuda anlayış gösterilmesini bekliyoruz.

6 Ekim Pazartesi günü saat:11.00'de Fatsa Avrasya Meditech Hastanesi karşısında buluşup saat:12.00-17.00 arasında Fatsa Kaymakamlığı önünde haklarımızı savunacağız.

**FATSA-ÜNYE DOĞA KORUMA PLATFORMU**
