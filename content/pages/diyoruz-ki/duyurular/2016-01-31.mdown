Date: 31 Jan 2016
Thumbnail: https://lh3.googleusercontent.com/WoSctK8XZp33hHx8Mnyrdf2pWVyyfx7LEjC_QaUTthFmmWNgu9HPjx0sP2b2gPpWZ1VNVq6dwJrZ6JJem6UfUYQKWEwxBLUXW8Pi-_czsoIxXrrsh3l_py3qYjMr7na284IczK9JVIctkNLSedFdyuhd6jVI-dVdmLBgdd0Wefx2B_UVUN_WEepDpDhqAzg1o0L37Lw1v0gE4F-WAJSAWQSwOWYY8G_-i4lHzCFxXg7U_lZxnNNRygymfskFM7Io8f00-ntBFdz62CaepM6QnFw6dltbK4sJrA9Qo8TKmZBcfOITLpNbrNqNTiM2VjSzw5kgQIN-Ydk0NT0GlK85deLG4FPtxPw05VmjL7qoV2U6GuusLfthp2gy7xSrAXJDjXsjVaTpVFoZ_sJl7yb7npqBEZ6L5dvIkOCRjLoa5BEVlfblBmuYrexwVtm4r3XNE8iSEQAA9sm8fNBaloERbqUrVXH7UAIdPkcENDAVk-4snQPV5N_Pu6zEB-ZzT1TVc7xq5EaCfdKjrpah-bQSPXMK6iv8iOX7lMlGhnJt5q6Po8fSPmNpr7fEvlDy29PXWyDZ=w720-h370-no
Categories: diyoruz-ki/duyurular ,diyoruz-ki, duyurular
keywords: Diyoruz ki, Duyurular

# Büyük Konferansa Giderken Bölge Toplantılarında Buluşuyoruz!

28-29 Kasım 2015 tarihlerinde toplanan Parti Meclisimizin almış olduğu kararlar uyarınca ve 9 Ocak 2016 tarihinde yapılan Parti Meclisi Olağanüstü toplantısında planlandığı şekilde, Büyük Konferansımız öncesi, 5 bölgede Bölge Konferansı yapılması kesinleşmiş durumdadır.

Daha önceki ilgili duyurularda da ifade ettiğimiz gibi, bu konferans sürecimizde bütün İl ve İlçe Örgütlerimizin politik gündemli konferanslar yapması gerekmektedir. Konferansların örgütlerimizin inisiyatifine ve kararına bağlı olarak, seçimli konferanslar olarak yapılması da mümkündür.

İl ve İlçe Örgütlerimizin yapacakları konferanslara istemeleri halinde, MYK ve PM ‘den görevlendirme yapacağımızı da ilgili duyurularda sizlere duyurmuştuk. Bu konuda bir kez daha hatırlatma yaparak, örgütlerimizden gelebilecek talepleri karşılayacağımızı tekrar bildirmek isteriz. 

İl ve İlçe Örgütlerimizin kendi planlamaları dahilindeki toplantı ve konferanslar dışında, Merkez Yürütme Kurulumuz tarafından 5 ayrı bölgede Bölge Konferansları planlanmıştır. Planlanmış Bölge Konferanslarına, Eş Sözcülerimizin yanı sıra, MYK ve PM üyelerimizden katılımlar olabileceği gibi, her bir parti üyemizin de katılabilmesi açısından kolaylaştırıcılık Merkez Yürütme Kurulumuz tarafından yapılacaktır.

#### Bölge Toplantıları tarih ve yerleri

- 30 Ocak 2016/Cumartesi İzmir'de Ege Bölge toplantısı

- 6 Şubat 2016/Cumartesi İstanbul'da Marmara ve çevre iller bölge toplantısı

- 13 Şubat 2016/Cumartesi Ankara'da İç Anadolu bölge toplantısı

- 20 Şubat 2016/Cumartesi Adana'da Güney İlleri ve çevre iller bölge toplantısı

- 27 Şubat 2016/Cumartesi Ordu'da Karadeniz Bölge toplantısı


#### Yeşiller ve Sol Gelecek Partisi Merkez Yürütme Kurulu
